01.06.2022

Według raportu NIK, projekt rozbudowy elektrowni w Ostrołęce doprowadził do "bezpowrotnego utracenia 1,3 miliarda złotych". Mateusz Morawiecki i Jarosław Kaczyński otrzymali wysokie państwowe odznaczenia Ukrainy. Nowe maile ze skrzynki Dworczyka: premier, według opublikowanej treści e-maili, które miał wymieniać między innymi z Pawłem Jabłońskim, wiceministrem spraw zagranicznych, wnioskował o krótkie i treściwe komunikaty, które miałyby przekonać "zwykłego Kowalskiego" o tym, że rząd chce "intensywnie" walczyć z "chaosem" w sądownictwie. W wymianie maili pojawia się nazwisko Małgorzaty Manowskiej (ówczesnej sędzi Sądu Najwyższego) i zapisów, które "cytowała podczas kolacji". Pokazano także, jak premier ustawia konferencje prasowe, by wypadać jak najkorzystniej w celach propagandowych. Sędzia Paweł Juszczyszyn, znany z krytykowania partii rządzącej, w dalszym ciągu nie jest dopuszczany do pracy, mimo wyroków sądu i nakazów Brukseli. Komisja Europejska dała zielone światło dla polskiego KPO, opublikowano także szczegółowe kamienie milowe dla Polski – dokument liczy blisko 250 stron i porusza najbardziej nawet szczegółowe kwestie zarządzania państwem, głównie związane z ekologią, sądownictwem, podatkami czy energetyką, które mają zostać wypełnione jako warunek wypłaty pieniędzy. Prokuratura utrudnia śledztwo ws. inwigilacji Krzysztofa Brejzy. Stanisław Karczewski mówiąc o swoich zarobkach rzędu 40 tys. zł, zapewniał, że dużo pracuje dla idei, a raty kredytów wcale się aż tak nie zmieniły, zaś jeśli zajdzie potrzeba, można je szybko skorygować telefonem do banku. Kierownictwo Urzędu Rejestracji Produktów Leczniczych wydało decyzję o dodaniu nowego wskazania terapeutycznego dla "polskiego leku na koronawirusa" w zaledwie jeden dzień, bez solidnych badań medycznych - wynika z najnowszej kontroli NIK. Wiadomości TVP donoszą, że "opozycja zabierze Polakom pieniądze". Senat przyjął nowelizację ustawy o Sądzie Najwyższym. Opowiedział się za: całkowitą likwidacją Izby Dyscyplinarnej w Sądzie Najwyższym; uznaniem jej dotychczasowych orzeczeń za nieistniejące; zaprzestaniem orzekania przez osoby zasiadające w tej izbie bez prawa skorzystania z przysługującego sędziom stanu spoczynku; umożliwieniem orzekania w sędziowskich sprawach dyscyplinarnych tylko tzw. starym sędziom (wprowadził kryterium co najmniej siedmioletniego stażu). Polska regularnie zwiększa zapasy gazu w magazynach. Na koniec maja były one zapełnione w 95 proc. - poinformował Gas Storage Poland, spółka celowa PGNiG. Rezerwy mają wspomóc nasz kraj w sezonie zimowym, są też naszym zabezpieczeniem w procesie uniezależniania się od surowców rosyjskich. Jednak nawet w pełni napełnione magazyny nie są w stanie zaspokoić całego zapotrzebowania Polski.

https://wyborcza.pl/7,75398,28554039,rozebrane-pylony-i-zatechle-uklady-co-pozostalo-po-budowie.html

https://tvn24.pl/premium/najwyzsza-izba-kontroli-krytycznie-o-budowie-bloku-c-elektrowni-w-ostrolece-13-miliarda-utracone-bezpowrotnie-5733323

https://www.gazetaprawna.pl/wiadomosci/swiat/artykuly/8432492,ukraina-odznaczenia-panstwowe-mateusz-morawiecki-jaroslaw-kaczynski.html

https://tvn24.pl/polska/afera-mailowa-mateusz-morawiecki-i-pawel-jablonski-mieli-pisac-o-anarchii-w-sadach-i-kolacji-z-malgorzata-manowska-5734330

https://oko.press/afera-mailowa-malgorzata-manowska-z-sn-kolacja-morawieckiego/

https://www.onet.pl/informacje/onetwiadomosci/sedzia-juszczyszyn-przeniesiony-do-innego-wydzialu-oraz-wyslany-na-urlop/10fc6xq,79cfc278

https://ec.europa.eu/info/system/files/com_2022_268_1_annex_en.pdf?fbclid=IwAR10r8qIdvOuuAvxMdZylA8S29S4-_2jPZ3wuc10SQYvAI6Nr6iLqkzEas4

https://businessinsider.com.pl/finanse/kamienie-milowe-w-kpo-co-poza-praworzadnoscia-musi-spelnic-polska/rz4e8vx

https://www.rp.pl/sady-i-trybunaly/art36436351-kamienie-milowe-czyli-co-dokladnie-ma-zrobic-wladza-dla-pieniedzy-z-kpo

https://wyborcza.pl/7,75398,28534275,az-280-kamieni-milowych-i-35-mld-euro-tak-beda-wydawane.html

https://wyborcza.pl/7,75398,28535846,w-sprawie-kpo-trzeba-patrzec-pis-i-morawieckiemu-na-rece.html?fbclid=IwAR0nHOXNI1F4rHkR-mUT0_B_lsJ4167XRdclvx3PutuqAo4WFPHQCbdlEGU

https://crowdmedia.pl/sprawa-inwigilacji-krzysztofa-brejzy-ani-drgnie-dziwne-uniki-prokuratury/

https://www.rmf24.pl/tylko-w-rmf24/poranna-rozmowa/news-stanislaw-karczewski-zarabia-37-tys-zl-pracuje-dla-idei-w-so,nId,6062587#crp_state=1

https://bezprawnik.pl/stanislaw-karczewski-o-kredytach/?fbclid=IwAR2nNElYxIwsKvaW9eQqAWxVxo07dPXnlMApOnVAQIuUR8gMAjDRw1wFfNg

https://www.rp.pl/zdrowie/art36429731-nik-zawiadamia-prokurature-chodzi-o-polski-lek-na-koronawirusa

https://wyborcza.pl/7,75398,28526238,kto-chce-zabrac-polakom-pieniadze-w-wiadomosciach-tusk.html

https://konkret24.tvn24.pl/polityka,112/demontaz-wymiaru-sprawiedliwosci-w-polsce-kamienie-milowe,1107638.html

https://www.money.pl/gospodarka/magazyny-gazu-sa-niemal-pelne-polska-szykuje-sie-na-przyszloroczna-zime-6775117370800736a.html